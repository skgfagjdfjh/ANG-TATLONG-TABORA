<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style.css">
</head>
<body>
    <table class="t2">
        <tr>
            <th class="th1">ANG TATLONG</th>
        </tr>
        <tr>
            <th class="th2">TABORA</th>
        </tr>
    </table>
   <p>
    <span>
        Ayon sa sinaunang alamat Sa tuwing naghuhugis bangka ang buwan pagsapit ng ika tatlo ng madaling araw (3am) ay may nagbubukas na isang lagusan o portal patungo sa isang madilim na yungib.. Sa loob nito ay may tatlong tapayan o banga na tinatawag na Tabora.. Ayon sa sabi sabi ng mga matatanda ang tatlong banga sa loob ng mahiwagang yungib ay gawa sa ginto, pilak at tanso na pawang may mga likido sa loob na may kanya kanyang hiwaga. Ang unang tabora na gawa sa ginto ay may gintong likido na kayang gawing ginto ang bawat mapatakan ng likidong taglay nito.Ang ikalawang tabora na gawa sa pilak na may likidong asul na nagtataglay ng lunas at kagalingan sa sinumang makakainom nito. Maiibsan ang dinadaing sa katawan at kahit ito man ay gawa ng mangkukulam o mambabarang ay nalulunasan ng likido galing sa tabora na gawa sa pilak. Wala pang may alam kung anung taglay na hiwaga ang tabora na gawa sa tanso, sapagkat ayon sa sabi sabi ang sinumang makarating sa yungib ng hiwaga ay may isang pagkakataon lamang na pumili ng isa sa mga likido na taglay ng tatlong tabora at kadalasan sa mga nakarating na ay malimit na ang ginto at pilak lamang ang kanilang pakay, ngunit
Papaano nga ba nakakalakbay upang makuha ang likidong iyong ninanais.. ayon sa alamat tuwing sasapit ang ika tatlo ng madaling araw (3am) ang dapat gawin ay maglakbay sa pamamagitan ng bangkang hugis buwan kailangan mong suhulan ang bangkero ng buwan upang dalhin ka sa mahiwagang yungib. Hindi tumatanggap ng pera ang bangkero ng buwan bagkos ang mga natatangi mong dapat ibayad ay ang mutya ng puso ng saging, kaliskis ng buntot ng sirena o kaya naman ay medyas ng duwende, isa man sa mga ito ay tatanggaping bayad upang pasakayin ka patungo sa lagusan.huwag mong isahan ang bangkero at maging magalang ka sa iyong pananalita at ikikilos huwag kang magbibigay ng pera para sa iyong kabayaran sapagkat magagalit ito sayo at hahampasin ka ng kanyang sagwan. Wag na wag mong kaliligtaan na sa sisidlang bao ng niyog lamang ilalagay ang likidong iyong napili sapagkat nawawala ang bisa nito kung sa ibang sisidlan mo ito ilalagay.. Ang kadiliman sa paligid ay hindi mo dapat ipag alala sapagkat ang buwan mismo ang iyong silbing liwanag at ang mismong bangkero ng buwan ay may dalang lampara,.. wag mong kalimutan hiramin ang lampara ng bangkero, ito na rin ang silbi mong garantiya na hihintayin ka nito sa bungad ng lagusan sapagkat kung ikaw ay magdunong-dunongan at magdala ng sariling ilawan ay iiwanan ka nito at hindi ka na makakalabas pa ng yungib...huwag mo ding kaligtaang magdala ng isang dakot na asin upang ipangkain sa guardian beings na nagbabantay sa tatlong tabora.. Ang mga guardian beings na ito ay animo'y mga unggoy na may ulo ng dagang bukid at tenga ng pusa,.. humuhuni sila batay sa iyong aura.. malumanay ang huni nila kung ikaw ay may busilak na kalooban at agresibo naman kung ikaw ay may mga pangit na saloobin ngunit lahat ay kayang makakuha ng likido, hindi kasi bumabatay sa kalooban ng tao ang mga guardian beings upang makakuha ng nais.. humuhuni lamang sila batay sa nasasagap nila sayo.. maaari mo silang pakainin ng dala mong asin ngunit huwag na huwag mo silang hahawakan sapagkat magiging anyo mo na sila at magiging isa ka na ring guardian beings na magbabantay kailan man sa loob ng lagusan. Habang abala ang mga guardian beings sa dala mong pagkain na asin ay iyon na ang pagkakataon mong lumapit sa tatlong tabora, isalok mo ng maingat ang iyong napiling likido sa pamamagitan ng sisidlang bao ng niyog na iyong dala.. Ingatan mong huwag madampian ng iyong balat ang likido sapagkat kukulo ang laman nito at titilamsik na animo'y kumukulong mantika na magiging sanhi ng pagkasunog ng iyong braso... Huwag kang mag-tangka na magdala ng dalawang uri ng likido sapagkat aatakihin ka ng mga guardian beings kung iyon ang iyong ginawa. Kung nakakuha ka na ng iyong ninanais na likido ay magmadali kang lumabas ng lagusan sapagkat sa pagputok ng sinag ng araw ay dali-dali itong mawawala at di ka na makakalabas pa.
    </span>
   </p>
</body>
</html>